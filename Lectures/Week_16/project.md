# **Задание: Контейнеризация на проект с Docker Compose**


За това задание трябва да контейнеризирате съществуващ проект чрез използване на Docker и Docker Compose. Проектът трябва да бъде конфигуриран така, че да може да се стартира и функционира напълно чрез `docker-compose`.

### **Изисквания към заданието:**

1. **Избор и подготовка на проект:**
    - Изберете ваш собствен проект, който съдържа поне два отделни компонента/услуги (например уеб сървър и база данни).
    - Уверете се, че проектът може да бъде стартиран и функционира локално преди контейнеризацията.
2. **Създаване на Docker конфигурация:**
    - Създайте индивидуални `Dockerfile` файлове за всеки компонент, който изисква специфична контейнеризация (например бекенд услуга).
    - Създайте `docker-compose.yml` файл, който дефинира и свързва всички необходими контейнери.
3. **Качване на проект в GitHub:**
    - Целият проект, включително сорс кода и всички необходими Docker конфигурационни файлове (`Dockerfile`, `docker-compose.yml` и др.), трябва да бъде качен в публично GitHub хранилище.
4. **Публикуване на Docker образи:**
    - Всички Docker образи, за които сте създали `Dockerfile`, трябва да бъдат изградени и качени в личния ви Docker Hub профил.
    - Уверете се, че образите са публично достъпни и подходящо именовани.
5. **Документация:**
    - Подгответе кратка документация, в която е описано:
        - Как се изграждат и стартират контейнерите.
        - Каква е структурата на проекта.
        - Как работи всеки от компонентите.
        - Как е осъществена комуникацията между услугите.
    - Запазете я като  `README.md` файл, който да пазите в GitHub хранилището на проекта.
6. **Предаване:**
	- В заданието качете линк към GitHub хранилището, както и линкове към DockerHub хранилищата на образите.

**Срок:** 20.06.25
